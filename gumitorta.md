# Gumitorta

## Hozzávalók

 * 4 cs. étkezési zselatin
 * kb 0.5 kg porcukor
 * 3 vanília cukor
 * 3 kanál kakaópor
 * 2.5 dl málnaszörp
 * 6 tojás
 * 1 nagy tejföl

## Elkészítés

### Sárga

3 egész tojást felverünk 3 vaníliacukorra, 5 evőkanál porcukorral (szerintem elég 4 kanál). Ezt jól kikeverjük. 1 zselatint 1-5 dl langyos vízbe elkeverjük. A kettőt jól összekeverjük és mehet a tepsibe.

(Én előtte betettem az üres tepsit a hűtőbe, így sokkal hamarabb megdermed!)

Betesszük a hűtőbe. Mire kész a második réteg, ez meg fog dermedni!

### Barna

3 tojást szétválasztunk, külön felverjük a fehérjét. A 3 sárgájához adunk 5 evőkanál porcukrot (szerintem itt is elég 4 kanál), jól kikavarjuk, majd adunk hozzá 3 kanál kakaóport. Mindent egybe keverünk és jöhet hozzá a zselatin.

Szintén 1,5 dl langyos vízbe feloldunk 1 cs zselatint és hozzákeverjük a kakaóporos masszához. Majd rá a megdermedt sárga rétegre öntjük.

Szintén vissza a hűtőbe.

### Fehér

1 nagy tejfölt (450 grammos) kikeverünk (fontos, hogy habverővel!) 7 evőkanál porcukorral. (Szerintem elég bele 5 kanál).

Szintén 1.5 dl langyos vízbe feloldunk 1 cs zselatint. Itt figyelni kell, hogy tényleg langyosan öntsük a tejfölbe, mert ha már hideg, csomós lesz. Langyosan elkeverni benne, mert akkor nem kapja össze! Gyorsan meg fog dermedni!

### Piros

2.5 dl langyos vízben elkeverünk 1 cs. zselatint, majd hozzáadunk 2.5 dl málnaszörpöt. (Meggylevet is lehet, vagy bármilyen ízű szörppel is teljesen jó.) Vissza a hűtőbe!

Nem kell megijedni, ez kb 2-3 óra múlva lesz teljesen zselés. Legjobb, ha hűtőben áll egy teljes éjszaka, másnap lesz tökéletes az állaga!

