# Gumitorta

## Hozzávalók

 * 4 cs. étkezési zselatin
 * kb 0.5 kg porcukor
 * 3 vanília cukor
 * 3 kanál kakaópor
 * 2.5 dl málnaszörp
 * 6 tojás
 * 1 nagy tejföl

## Elkészítés

### Sárga

Az üres tepsit tegyük be a hűtőbe!

3 egész tojást felverünk 3 vaníliacukorra, 5 evőkanál porcukorral (szerintem elég 4 kanál). Ezt jól kikeverjük. 1 zselatint 1,5 dl langyos vízben elkeverünk, majd forrásig melegítjük. (A többi rétegnél is hasonlóan járunk el.) A kettőt jól összekeverjük és mehet a tepsibe.

Betesszük a hűtőbe. Mire kész a második réteg, ez meg fog dermedni!

### Barna

Újabb 1,5 dl zselatint készítünk.

3 tojást szétválasztunk, külön felverjük a fehérjét. A 3 sárgájához adunk 5 evőkanál porcukrot (szerintem itt is elég 4 kanál), jól kikavarjuk, majd adunk hozzá 3 kanál kakaóport. Mindent egybe keverünk és jöhet hozzá a zselatin.

Ezt a már megdermedt sárga rétegre öntjük, majd mehet vissza a hűtőbe.

### Fehér

Újabb 1,5 dl zselatint készítünk.

1 nagy tejfölt (450 grammos) kikeverünk (fontos, hogy habverővel!) 7 evőkanál porcukorral. (Szerintem elég bele 5 kanál).

A zselatint keverjük össze a tejföllel. Itt figyelni kell a hőmérsékletre. Nem szabda megvárni, amíg nagyon lehűl, mert ha már hideg, csomós lesz. Langyosan kell elkeverni benne, mert akkor nem kapja össze! Gyorsan meg fog dermedni!

### Piros

A zselatint most 2,5 dl vízzel készítjük. Ehhez hozzáadunk 2,5 dl málnaszörpöt. (Meggylevet is lehet, vagy bármilyen ízű szörppel is teljesen jó.) Vissza a hűtőbe!

Nem kell megijedni, ez kb 2-3 óra múlva lesz teljesen zselés. Legjobb, ha hűtőben áll egy teljes éjszaka, másnap lesz tökéletes az állaga!

