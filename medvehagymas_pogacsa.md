# Medvehagymás pogácsa

## Hozzávalók:

- 1 csokor medvehagyma
- 500 g liszt
- 250 g margarin
- 10 g só
- 2 tojás
- 30 g élesztő
- 1 kk cukor
- 1 dl víz

## Elkészítés:

1 dl langyos vízben elkeverünk 1 kiskanál cukrot, és felfuttatjuk benne az élasztőt.  
Egy tálban elmorzsoljuk a lisztet és a margarint, majd hozzáadjuk a sót, az élesztőt és egy tojást.  
A masszát simára keverjük, majd konyharuhával lefedve fél órát kelni hagyjuk.  
Közben a medvehagymát megmossuk, lecsepegtetjük, a szárakat kivéve csíkokra vágjuk.  
A tésztát kinyújtjuk, egyenletesen szétszórjuk rajta a medvehagyma felét, majd feltekerjük. Ezt megismételjük még egyszer.  
A tésztát kinyújtjuk kb. 1 cm vastagra, megrácsozzuk, majd pogácsát szaggatunk belőle.  
A tetejét megkenjük tojással, díszíthetjük sajttal, szezámmaggal.  
A pogácsákat sütőpapírral bélelt tepsire helyezzük, majd előmelegített sütőben 180 fokon sütjük 20-25 percig.
