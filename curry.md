# Zöldséges curry

## Hozzávalók:

### Curryhez:

- 1 db. hagyma
- 3 gerezd fokhagyma
- 4-5 db. paprika
- 4-5 db. paradicsom
- kb. 750 g különböző zöldségek (karfiol, brokkoli, répa) vagy tofu
- só
- olaj
- curry paszta
- curry por
- 1 db. kókuszkonzerv

### Rizshez:

- 450 ml lehetőleg basmati rizs
- 800 ml víz
- 6 g só

## Elkészítés:

### Curry:

A hagymát felaprítjuk, elkezdjük olajon dinsztelni, amikor félig kész, hozzáadjuk a felaprított fokhagymát.  
A lecsó készítéséhez hasonlóan adjuk hozzá 1-2 perc után a paprikát, végül a paradicsomot.  
Ekkor hozzáadunk 2 ek. curry pasztát, sót és 1 tk. curry port, majd összekeverés után kb. 10 percig lefedve főzzük.  
Közben előkészítjük a többi zöldséget, megmossuk, megpucoljuk és feldaraboljuk őket.  
Az idő letelte után hozzáadjuk a kókuszkonzervet, majd elkeverjük.  
A zöldségeket főzési idő szerint adjuk hozzá, amikor mind megfőtt, akkor vegyük le a tűzről.

### Rizs:

A hozzávalókat betesszük egy fazékba, és alacsony lángon főzzük, amíg a rizs puha nem lesz.
